Podstawowym założeniem, jakie sobie postawiłem to napisać program, który będzie konwertował różne miary odległości. Przykładowo kilometry na mile. Na górze miało się znajdować pole tekstowe, w którym użytkownik miał wpisywać dane. Pod spodem buttony za pomocą których miało się wybierać na z jakiego typu miar i na jaki typ miar dana ma być prze konwertowana. Na samym dole programu miał się znajdować label z odpowiedzią. Przykładowo „1 km to 0.6214 mil”. 
	Po pierwszych testach napotkałem problem ze zmienieniem tekstu w Jlabel po wciśnięciu przycisku. Postanowiłem więc zastąpić Jlabel nie edytowalnym textFieldem. Gdy miałem już budować cały program i zastawiałem się nad tym, jakie jednostki będę używać w programie stwierdziłem, że Jbuttony będą tutaj nie funkcjonalne, ponieważ zajmą zbyt dużo miejsca. Zamiast tego postanowiłem użyć dwóch comboBoxów, z których będzie wybierało się jednostki miar a obok nich przycisk, który ma zainicjować liczenie. 
	Nie wiedziałem jednak jak zainicjować odpowiednie działanie pobierając dane z ustanowionych wcześniej comboBoxów. Po zasięgnięciu pomocy w postaci internetu oraz chwili przemyślenia udało mi się znaleźć rozwiązanie problemu. Do przycisku inicjującego liczenie zastosowałem instrukcje if, która sprawdzała jakie są wybrane jednostki na obu comboBoxach, po czym do każdej kombinacji zastosowywał odpowiednie działanie. W przypadku podania dwóch takich samych jednostek odległości program wyświetla komunikat z prośbą o wybranie różnych od siebie jednostek. Po żmudnym ustanawianiu każdego wariantu liczenia i testów poprawności działania program jest gotowy. 
	Następnego dnia po obejrzeniu ponownie kodu stwierdziłem, że w instrukcji if wiele rzeczy powtarzało się wielokrotnie. Postanowiłem więc utworzyć metodę „Obliczenia”, w której parametrach zamieściłem te zmienne. W ten sposób skróciłem i uprościłem kod o połowę. Przypomniało mi się również o umieszczeniu blok „try catch”, aby uniknąć błędów przy wpisywaniu w textFieldzie niepoprawnych znaków. 
	Niestety dopiero po napisaniu programu nauczyłem się podstaw Gita i nie posiadam etapów zmiany kodu, jakie nastąpiły w trakcie tworzenia. Jednakże skopiowałem kod przed dodaniem metod skracających. 
